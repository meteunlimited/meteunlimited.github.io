<html>
    <body style="background-color:rgb(0, 0, 0);">
        <div>
            <p style="color: rgb(255, 255, 255)">
                Zoals de zon demonstreerde viel ik
                <br>
                Omringt door een kleurschakering zoals die van groots vuur door diens rookpluimen steken
                <br>
                De waseming van vertroebelende walmen is temperend, stelt gerust
                <br>
                Maakt haar bewegingen nog onbepaald, op afstand minder bedreigend
                <br>
                Als haar reflecties in de glazen pieken van de stad, indirect verwarmend
                <br>
                Maar in de spiegelkamer wordt slechts gedroomd en ik wilde kijken in haar wezen
                <br>
                Weerschijnsels vervangen met het reële, de kracht van haar branding voelen
                <br>
                Gegrepen door hoe intens ze gloeide voelde ik hoe ze raakte aan zeldzame diepten
                <br>
                Begreep haar vermogen te omsluieren en verblinden alswel te luwen en versterken, uit te spreiden
                <br>
                Ik verlangde en vreesde allebei
                <br>
                Gulzig als windvlagen die masten aan flarden doen scheuren
                <br>
                Geduldig als de onuitputtelijke nieuwsgierigheid naar het eens gevoelde
                <br>
                Ik sta aan de branding waar de schuimkoppen knetteren, obscure levens mij lokken
                <br>
                De gebergten in mijn rug zijn eeuwig en standvastig
                <br>
                Ik ken hun orienterende zicht al te goed
                <br>
                Gebonden aan het onafgebroken variëren van waterende rimpelingen
                <br>
                Wil ik nu alleen maar duiken
            </p>
        </div>
    </body>
</html>